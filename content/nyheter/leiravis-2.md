---
title: Agenda times
date: 2021-07-04T00:00:00.000+02:00
draft: false
summary: 2. utgave
---
# **Agenda times**

## Intervju med leirartisten Sigrid Nordby

Vi møter leirartist Sigrid Nordby mens hun og bandet forbereder seg til konserten de skal ha under leirbålet. Sigrid har samlet sammen et band av sine kjente speider venner og ikke speider venner for å skape best mulig leirstemning for alle speidere i landet. De kommer fra Hønefoss og stiller med både vokal, elgitar, bass, piano og trommer.

**Hvordan ble du interessert i musikk?**

Foreldrene mine er speidere og jeg lederbarn.
Da vi dro på leir, ville de alltid at jeg skulle spille gitar til leirbålet.
Så det er vel leirartist jeg er vokst opp for å bli, sier hun med et smil.

**Hvilken musikk liker du å spille?**

Jeg liker å spille en blanding av pop, rock og reggae.

**Hvordan har turneen vært så langt?**

Den har vært koselig, men også mye kjøring!
Vi har vært både i Rognan, Kvernemoen, Tredalen (to ganger!) og Sykkylven.
Vårt neste stopp er Haugesund.

**Når bestemte du deg for å bli speider?**

Jeg bestemte meg for å ville bli speider da jeg var seks år. Jeg var lederbarn på landsleir her i Åndalsnes og gikk forbi et område med rosa telt.

**Hva er ditt beste leirminne?**

Som lederbarn kunne jeg gjøre det jeg ville på leir og løpe rundt i de ulike patruljene. Det likte jeg godt.

## Konkurranse

Du kan vinne et gavekort på 30 kr i kiosken! Svar med navn på patrulje og gruppe, leveres i leirkontor innen 16:30. Premien går til patruljen med mest rette svar.

**Du finner spørsmålene i papirutgaven av avisen**

